正第四十三
制断五刑，各当其名。罪人不怨，善人不惊曰刑正之，服之胜之饰之必严其令，而民则之，曰政。如四时之不，如星辰之不变，如宵如昼，如阴如阳，如日月之明，曰法。爱之生之，养之成之，利民不德，天下亲之，曰德。无德无怨，无好无恶，万物崇一，阴阳同度，曰道。刑以之，政以命之，法以遏之，德以养之。道以明之，刑以之，毋失民命。令之以终其欲，明之毋径。遏之以绝其志意，毋使民幸。养之以化其恶，必自身始，明之以察其生，必修其理。致刑其民，庸心以蔽，致政其民，服信以听。致德其民，和平以静。致道其民，付而不争。罪人当名曰刑，出令时当曰政，当故不改曰法，爱民无私曰德。会民所聚曰道，立常行政，能服信乎？中和慎敬，能日新乎？正衡一静，能守慎乎？废私立公，能举人乎？临政官民，能后其身乎？能服信政，此谓正纪。能服日新，此谓行理，守慎正名，伪诈自止。举人无私，臣德咸道，能后其身，上佐天子。
...zzzZZZ>>ZZZzzz...
朱氏语料库朱冠明收集整理欢迎使用

