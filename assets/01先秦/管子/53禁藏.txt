禁藏第五十三
禁藏于胸胁之内，而祸避于万理之外，能以此制彼者，唯能以己知人者也。夫冬日之不滥，非爱冰也；夏日之不炀，非爱火也；为不适于身便于体也。夫明王不美宫室，非喜小也；不听钟鼓，非恶乐也，为其伤于本事而妨于教也；故先慎于己而后彼，官亦慎内而后外，民亦务本而去末；居民于其所乐，事之于其所利，赏之于所善，罚之于其所恶，信之于其所余财，功之于其所无诛。于下无诛者，必诛者也。有诛者，不必诛者也。以有刑至无刑者，其法易而民全。以无刑至有刑者，其刑烦而不迁者，非喜予而乐其杀也，所以为人致利害也。于以养老长弱，活万民，莫明焉，夫不法法则治，法者，天下之仪也，所以决疑而明是非也，百姓所县命也，故明王慎之，不为亲戚故贵易其法，吏不敢以长官威严危其命。民不以珠玉重宝犯其禁。故主上视法严于亲戚吏之举令，敬于师长。民之承教，重于神宝，故法立而不用，刑设而不行也。夫施功而不钧，位虽高，为用者少，赦罪而不一，德虽厚，不誉者多。举事而不时，力虽尽，其功不成。刑赏不当，断斩虽多，其□不禁。夫公之所加，罪虽重，下无怨气，私之所加，赏虽多，上不为欢。行法不道，众民不能顺。举错不当，众民不能成，不攻不备，当今为愚人。故圣人之制事也，能节宫室，适车舆以宝藏，则国必富，位必尊。能适衣服，去玩好以奉本，而用必赡，身必安矣。能移无益之事，无补之费，通币行礼，而党必多，交必亲矣。夫众人者多营于物，而苦其力，劳其心，故困而不赡，大者以失其国，小者以危其身。凡人之情，得所欲乐，逢所恶则忧，此贵贱之所同有也。近之不能勿欲，远之不能勿忘，人情皆然，而好恶不同，各行所欲，而安危异焉，然后贤不肖之形见也。夫物有多寡，而情不能等。事有成败，而意不能同。行有进退，而力不能两也。故立身于中，养有节。宫室足以避燥湿，食饮足以和血气，衣服足以适寒温，礼仪足以别贵贱。游虞足以发欢欣，棺椁足以朽骨，衣衾足以朽肉，坟墓足以道记。不作无补之功，不为无益之事，故意定而不营气情，气情不营，则耳谷。衣食足，耳谷，衣食足则侵争不生，怨怒无有，上下相亲，兵刃不用矣；故适身行义，俭约恭敬，其唯无福，祸亦不来矣！骄傲侈泰，离度绝理，其唯无祸，福亦不至矣；是故君子上观绝理者，以自恐也。下观不及者，以自隐也，故曰誉不虚出，而患不独生；福于择家，祸不索人。’此之谓也。能以所闻赡察，则事必明矣。故凡治乱之情，皆道上始，故善者圉之以害，牵之以利。
能利害者，财多而过寡矣。夫凡人之情，见利莫能勿就，见害莫能勿避。其商人通贾，倍道兼行，夜以续日，千里而不远者，利在前也。
渔人之入海，海深万仞，就彼逆流，乘危百里，宿夜不出者，利在水也。故利之所在，虽千仞之山，无所不上；深源之下，无所不入焉；故善者势利之在，而民自美安，不推而往，不烦不扰，不引而来而民自富。如鸟之覆卵，无形无声，而唯见其成。夫为国之本，得天之时而为。经得人之心而为纪。法令为维纲，吏为网罟，什伍以为行列，赏诛为文武，缮农具，当器械，耕农当攻战，推引铫耨，以当剑，被蓑以当铠`，菹笠以当盾橹，故耕器具则战器备，农事习则功战巧矣。当春三月，c室咴欤钻燧易火，杼井易水，所以去兹毒也。举春祭，塞久祷，以鱼为牲，以檗为酒，相召，所以属亲戚也，毋杀畜生，毋拊卵，毋伐木，毋夭英。毋拊竿，所以息百长也。赐鳏寡，振孤独。贷无种，与无赋。所以劝弱民。发五正，赦薄罪，出拘民，解仇仇，所以建时功，施生谷也。夏赏五德，满爵禄，迁官位礼孝弟复贤力，所以劝功也。秋行五刑，诛大罪，所以禁淫邪，止盗贼。冬收五藏，最万物，所以内作民也。四时事备，而民功百倍矣；故春仁夏忠，秋急冬闭，顺天之时，约地之宜，忠人之和。故风雨时，五谷实，草木美多，六畜蕃息。国富兵强，民材而令行，内无烦扰之政，外无强敌之患也。夫动静顺然后和也，不失其时，然后富不失其法然后治，故国不虚富，民不虚治；不治而昌不乱而亡者，自古至今，未尝有也。故国多私勇者，其兵弱。吏多私智者，其法乱。民多私利者，其国贫。故德莫若博厚，使民死之。赏罚莫若必成，使民信之。夫善牧民者，非以城郭也，辅之以什司之以；伍伍无非其人，人无非其里，里无非其家，故奔亡者无所匿，迁徒者无所容，不求而约，不召而来，故民无流亡之意，吏无备追之忧；故主政可往于民，民心可系于主。夫法之制民也，犹陶之于埴，治之于金也；故审利害之所在，民之去就，如火之于燥湿，水之于高下。夫民之所主，衣与食也。食之所生，水与土也。所以富民有要，食民有率，率三十亩而足于卒岁，岁兼美恶。亩取一石，则人有三十石，果z素食十石，恕趿畜当十石，则人有五十石。布帛麻丝，旁入奇利，未在其中也。故国有余藏，民有余食。夫叙者钧者，所以视重轻也。户籍田结者，所以知贫富之不訾也。故善者必先知其田，乃知其人，田备然后民可足也。凡有天下者，以情伐者帝，以事伐者王，以政伐者霸，而谋有功者五：一曰视其所爱，以分其威，一人两心，其内必衰也。臣不用，其国可危。二曰视其阴所憎，厚其货赂，得情可深。身内情外，其国可知。
三曰听其淫乐，以广其心，遗其心，遗以竽琴美人，以塞其内，遗以谄臣文马，以蔽其外。外内蔽塞，可以成败。四曰必深亲之，如典之同生，阴内辩士，使其计，必承其。五曰深察其谋，谨其忠臣，揆其所使，令内不信，使有离意。离气不能令，必内自贼。忠臣已死，故政可夺。此五者，谋功之道也。
...zzzZZZ>>ZZZzzz...
朱氏语料库朱冠明收集整理欢迎使用

